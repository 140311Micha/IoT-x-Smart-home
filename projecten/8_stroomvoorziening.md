# Stroomvoorziening

## Omschrijving
*Een speerpunt binnen *smart home* is de energiezuinigheid.
  Je kunt wel alles automatiseren: een stroomrekening die het
  geldpakhuis van Dagobert Duck leegzuigt is ook geen grap. Daarom
  maak je het stroomgebruik inzichtelijk, en het liefst analyseer
  je daarbij welke dingen veel stroom verbruiken en weet je je
  klasgenoten te wijzen op eventuele verbeteringen.*

## Informatie
Met behulp van een stroom- en spanningsmeter (https://www.tinytronics.nl/shop/nl/sensoren/stroom-spanning/ina226-i2c-dc-stroom-en-spanningsmeter-20a-module) kun je de stroomsterkte en spanning van een bron meten. Zo kun je het verbruik meten. Met behulp van twee of drie segmenten displays (https://www.tinytronics.nl/shop/nl/displays/segmenten/segmenten-display-4-karakters-rood) kun je in huis het verbruik weergeven.

## Opdracht
Bouw een product waarbij je het verbruik meet van het huis. Zorg dat deze in Home Assistant als grafiek door de tijd weergegeven kan worden met behulp van MQTT, en geef ook in huis als een soort meterkast weer wat het verbruik is. Daarnaast kun je hiermee analyseren of er onderdelen zijn in het huis die erg veel stroom verbruiken door de grafiek te analyseren. Misschien kun je hiermee je klasgenoten wijzen op verbeteringen wat betreft stroomverbruik.